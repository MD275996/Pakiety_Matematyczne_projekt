Na Ziemi jest 1 mld 360 km³ wody. Wody oceaniczne oraz morskie (czyli wody słone) stanowią 97,5% zasobów wodnych świata. Nie nadają się do spożycia. Pozostałe 2,5% to woda słodka, która w dużej mierze uwięziona jest w lodowcach i śniegach, a tylko ok. 1% zasobów wodnych naszej planety to wody słodkie, będące źródłem wody pitnej (pokłady znajdujące się pod ziemią). Odsalanie wody jest bardzo kosztowne i powolne, dlatego musi dbać o zasoby wody słodkiej. Niestety nie idzie to ludziom zbyt dobrze. Polska zużywa najwięcej na świecie wody w energetyce przez wydobycie węgla, a przemysł ogólnie wykorzystuje prawie ¾ zasobów wody w Polsce.  Nadmiernie wykorzystujemy zasoby wodne np. do sztucznego nawadniania pól uprawnych, między innymi przy produkcji pasz dla zwierząt.  Około jedna trzecia światowego zboża i 80% światowej produkcji soi jest podawana zwierzętom, które hodujemy na żywność. Większość całkowitej objętości wody wykorzystywanej w hodowli zwierząt (98 %) odnosi się do śladu wodnego paszy dla zwierząt. Przeprowadzono badania, jak dieta europejczyków wpływa na ślad wodny pozostawiany przez człowieka. Przejście na zdrową mięsną dietę powoduje zmniejszenie śladu wodnego o 11–35%, zdrowa dieta wegetariańska z dodatkiem owoców morza - o 33-55% i zdrowa dieta wegetariańska o 35-55%. Są to duże liczby i warto przemyśleć swoje wybory konsumenckie, ponieważ wg różnych badań wody zacznie brakować już w 2050 roku, głównie przez powiększającą się populację (średnio 76 mln ludzi rocznie). Już teraz na całym świecie 2,1 miliarda ludzi żyje bez bezpiecznej wody, a około 4 miliardy ludzi doświadcza poważnego niedoboru wody przez co najmniej jeden miesiąc w roku. Według ONZ do 2030 roku 700 milionów ludzi na całym świecie może zostać przesiedlonych z powodu intensywnego niedoboru wody, dodatkowo do 2050 roku przybędzie 2 mld ludzi a rolnictwo będzie pochłaniać o 20% więcej wody niż obecnie (90% zasobów słodkiej wody).Organizacja Współpracy Gospodarczej i Rozwoju (OECD) opublikowała raport według którego do połowy wieku zapotrzebowanie na wodę pitną wzrośnie o 55%, z czego 40% populacji będzie korzystać z wody ze zbiorników, które będą w znacznej mierze wyschnięte.Po 2070 roku niedostatek wody zaczną odczuwać mieszkańcy południowej i środkowej Europy, w tym także Polski. 
https://www.twojapogoda.pl/wiadomosc/2023-01-26/swiatowe-zasoby-wody-pitnej-sa-w-zagrozeniu-naukowcy-juz-wiedza-kto-za-tym-stoi-i-jak-to-sie-skonczy/
https://opowiecie.info/zasoby-wody-na-ziemi-czyli-woda-ktora-znika/
https://www.naszaziemia.pl/wiedza/woda-kropla-do-kropli/czy-wiesz-ze-1/
https://www.hsi.org/news-media/world-water-day-2019/?fbclid=IwAR3Qo0UxEc8pOiX70vRcyMrybaejCaiPURxJvO09gVhEHcbMubhtFuXcbiw
https://www.nature.com/articles/s41893-018-0133-x
https://www.wodkany.pl/zuzycie-wody-w-polsce-infografika/